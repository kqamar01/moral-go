---
title: "Matlamat dan Objektif Kurikulum"
type: docs
weight: 10
prev: _index.ms.md
next: 02-kerangka.ms.md
---

#### Matlamat
KSSM Pendidikan Moral bermatlamat untuk membentuk insan berakhlak mulia dan berintegriti yang berpegang kepada nilai universal berasaskan prinsip moral dan menyumbang ke arah perpaduan dan kesejahteraan negara serta masyarakat global.

#### Objektif
Kurikulum ini bertujuan untuk membolehkan murid mencapai objektif berikut:
* Mengetahui dan memahami konsep moral serta isu-isu moral dalam kehidupan harian.
* Mengembangkan penaakulan moral dalam membuat keputusan dan penyelesaian masalah moral berasaskan kepada prinsip moral.
* Menyuburkan emosi moral ke arah tingkah laku berempati dan adil.
* Mengamalkan perlakuan bermoral secara bertanggungjawab dan berintegriti.
* Memperkukuh elemen perpaduan dalam diri untuk mewujudkan masyarakat yang harmoni.
* Menghayati dan mengamalkan nilai universal untuk berakhlak mulia.
